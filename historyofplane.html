<html>
<head>
  <meta charset="utf-8">
<title>ประวัติของเครื่องบิน</title>
<style>
  mark{background-color:purple;
       color:blue;}
  p{text-indent=2em;}
</style>
  <hr width=50% size=5 color=blue>
<body bgcolor="dark blue">
<h1><mark>จุดเริ่มต้น</mark></h1>
<p>ความก้าวหน้าทางเทคโนโลยีการบินอย่างตลอดเวลาได้ทำให้ประเทศมหาอำนาจต่าง ๆ ต้องการจะมียานอวกาศที่สามารถบินไป-กลับระหว่างโลกกับดวงจันทร์ และโลกกับดาวอังคาร เพื่อนำมนุษย์ไปตั้งถิ่นฐานให้จงได้บนต่างดาว
</p>
<p>ความฝันทำนองนี้ เป็นสิ่งที่ใครๆ ก็ไม่เคยคิดว่าจะเป็นไปได้ จนกระทั่งสองหนุ่มช่างซ่อมและขายจักรยาน แห่งเมือง Dayton ในรัฐ Ohio ประเทศสหรัฐอเมริกา ได้ทดลองบินด้วยเครื่องบินเป็นครั้งแรกเมื่อวันที่ 17 ธันวาคม ปี 1903 ที่ชายหาดชื่อ Kitty Hawk ในรัฐ North Carolina ประเทศสหรัฐอเมริกา และบินได้สำเร็จ แม้จะไปได้ไกลเป็นระยะทางสั้น ๆ ก็ตาม
</p>
<p>ในเดือนสิงหาคม ปี 1900 เมื่อสองพี่น้อง Wright ประสบความสำเร็จในการสร้างเครื่องร่อน จึงได้ติดต่อกับเจ้าหน้าที่อุตุนิยมวิทยา เพื่อขอข้อมูลสภาพลมในทุกพื้นที่ของประเทศ และได้ตัดสินใจเลือกชายหาด Kitty Hawk เพราะที่นั่นมีกระแสลมที่มีความเร็วพอเหมาะ คือ ประมาณ 20 กิโลเมตร/ชั่วโมง ผลการทดลองบินในปีนั้น ไม่ได้ผลดีเลย จึงต้องออกแบบปีก และรูปทรงของเครื่องร่อนใหม่
</p>
<p>อีกสองปีต่อมา เครื่องร่อนก็สามารถร่อนไปได้ไกลประมาณ 200 เมตร ความสำเร็จนี้ได้ทำให้สองพี่น้องรู้สึกดีใจมาก จึงนำเครื่องยนต์และใบพัดมาติดตั้งในเครื่องร่อน เพื่อเปลี่ยนสภาพให้เป็นเครื่องบินที่มีกำลังขับเคลื่อนประมาณ 12 แรงม้า หลังจากที่ได้ปรับแต่งทุกส่วนเป็นเครื่องบินจนเป็นที่พอใจแล้ว จึงนำไปทดลองบินในวันที่ 14 ธันวาคม ปี 1903 ที่ชายหาด Kitty Hawk
</p>
<p>ขณะเครื่องกำลังจะทะยานขึ้น Wilbur รู้สึกเครื่องยนต์ทำงานผิดปกติ จึงหยุดเครื่องอย่างกะทันหัน ทำให้เครื่องเสียหายเล็กน้อย
</p>
<p>หลังจากที่ได้ซ่อมเครื่องจนเรียบร้อยแล้ว ในวันที่ 17 ธันวาคม ปี 1903 ขณะเวลา 10.35 นาฬิกา Orville Wright (1871-1948) ผู้น้องก็ได้ประสบความสำเร็จในการเป็นมนุษย์คนแรกที่นำยานหนักกว่าอากาศให้ลอยอยู่ได้นานถึง 12 วินาที และไปได้ไกลเป็นระยะทาง 36.6 เมตร โดยได้บินขึ้นสูง 36 เมตร และในการบินครั้งนั้น Orville ได้นอนราบลงกับพื้นเครื่อง แล้วใช้มือโยกมอเตอร์เครื่องยนต์ คนทั้งสองได้ทดลองบินอีก 4 ครั้งในวันนั้น และในการทดลองบินครั้งสุดท้าย Wilbur ก็สามารถนำเครื่องบินบินได้นาน 59 วินาที จนไปได้ไกล 260 เมตร
</p>
<p>ความฝันของมนุษย์ที่จะบินได้เหมือนนกก็ได้กลายเป็นความจริง ตั้งแต่วันที่ 17 ธันวาคม ปี 1903 เป็นต้นมา
</p>
